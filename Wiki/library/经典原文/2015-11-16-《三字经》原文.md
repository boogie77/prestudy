---
layout: post
title: 《三字经》
lead: 王应麟【南宋】
date: 2015-11-16T00:00:00.000Z
categories: 经典原文
tagline: 蒙学
tags:
  - 蒙学
  - 三字经
---

# [三字经](http://baike.baidu.com/search/word?word=三字经)

《三字经》，是中国的传统启蒙教材。在中国古代经典当中，《三字经》是最浅显易懂的读本之一。《三字经》取材典故范，包括中国传统文化的文学、历史、哲学、天文地理、人伦义理、忠孝节义等等，而核心思想又包括了"仁，义，诚，敬，孝。"背诵《三字经》的同时，就了解了常识、传统国学及历史故事，以及故事内涵中的做人做事道理。

在格式上，三字一句朗朗上口，因其文通俗、顺口、易记等特点，使其与《百家姓》、《千字文》并称为中国传统蒙学三大读物，合称"三百千"。[ 《三字经》与《百家姓》、《千字文》并称为三大国学启蒙读物。《三字经》是中华民族珍贵的文化遗产，它短小精悍、琅琅上口，千百年来，家喻户晓。其内容涵盖了历史、天文、地理、道德以及一些民间传说，所谓"熟读《三字经》，可知千古事"。基于历史原因，《三字经》难免含有一些精神糟粕、艺术瑕疵，但其独特的思想价值和文化魅力仍然为世人所公认，被历代中国人奉为经典并不断流传。

王应麟（1223--1296）南宋官员、学者。字伯厚，号深宁居士，又号厚斋。祖籍河南开封，后迁居庆元府鄞县（今浙江鄞县），理宗淳祐元年进士，宝祐四年复中博学宏词科。历官太常寺主簿、通判台州，召为秘节监、权中书舍人，知徽州、礼部尚书兼给事中等职。其为人正直敢言，屡次冒犯权臣丁大全、贾似道而遭罢斥，后辞官回乡，专意著述二十年。为学宗朱熹，涉猎经史百家、天文地理，熟悉掌故制度，长于考证。一生著述颇富，计有二十余种、六百多卷，相传《三字经》为其所著。

《三字经》的内容分为六个部分，每一部分有一个中心。

从"人之初，性本善"到"人不学，不知义"，讲述的是教育和学习对儿童成长的重要性，后天教育及时，方法正确，可以使儿童成为有用之材；从"为人子，方少时"至"首孝悌，次见闻"强调儿童要懂礼仪要孝敬父母、尊敬兄长，并举了黄香和孔融的例子；从"知某数，识某文"到"此十义，人所同"介绍的是生活中的一些名物常识，有数字、三才、三光、三纲、四时、四方、五行、五常、六谷、六畜、七情、八音、九族、十义，方方面面，一应俱全，而且简单明了；从"凡训蒙，须讲究"到"文中子，及老庄"介绍中国古代的重要典籍和儿童读书的程序，这部分列举的书籍有四书、六经、三易、四诗、三传、五子，基本包括了儒家的典籍和部分先秦诸子的著作；从"经子通，读诸史"到"通古今，若亲目"讲述的是从三皇至清代的朝代变革，一部中国史的基本面貌尽在其中；从"口而诵，心而维"至"戒之哉，宜勉力"强调学习要勤奋刻苦、孜孜不倦，只有从小打下良好的学习基础，长大才能有所作为，"上致君，下泽民"。

《三字经》内容的排列顺序极有章法，体现了作者的教育思想。作者认为教育儿童要重在礼仪孝悌，端正孩子们的思想，知识的传授则在其次，即"首孝悌，次见闻"。训导儿童要先从小学入手，即先识字，然后读经、子两类的典籍。经部子部书读过后，再学习史书，书中说："经子通，读诸史"。《三字经》最后强调学习的态度和目的。可以说，《三字经》既是一部儿童识字课本，同时也是作者论述启蒙教育的著作，这在阅读时需加注意。《三字经》用典多，知识性强，是一部在儒家思想指导下编成的读物，充满了积极向上的精神。

版本变化

《三字经》是宋朝王应麟（存疑）先生所作，内容大都采用韵文，每三字一句，四句一组，像一首诗一样，背诵起来如同唱儿歌，用来教育子女朗朗上口十分有趣，又能启迪心智。时人觉得本书内容很好，纷纷翻印，因此广为流传，历久不衰，成为历朝历代最重要的童蒙养正教材之一。

随着时间的推移，在《三字经》的内容上，不同历史时期皆有所修改或增加。迄今为止所见的就有宋末元初的1068字本，明代的1092字本，明末的1122字本，清初的1140字本及1170字本等多个版本。并出现相关注解本、插图本。如明清时期就有《增补三字经》、《节增三字经》和《广三字经》等。清末民初的著名学者章太炎〈字炳麟〉先生的《三字经》增订本，是近一个世纪以来流传最广的版本。

1949年后，又对《三字经》进行修订。主要涉及一些民族史观内容的修订。如：

1. 关于元代历史的"莅中国，兼戎狄，九十年，国祚废。"改为"舆图广，超前代，九十年，国祚废。"
2. 关于清代历史的"清顺治，据神京。至十传，宣统逊。举总统，共和成。复汉土，民国兴。廿二史，全在兹，载治乱，知兴衰。"改为"清世祖，膺景命，靖四方，克大定。由康雍，历乾嘉，民安富，治绩夸。道咸间，变乱起，始英法，扰都鄙。同光后，宣统弱，传九帝，满清殁。革命兴，废帝制，立宪法，建民国。古今史，全在兹，载治乱，知兴衰。"

## 儿童经典诵读版

1. 人之初，性本善。性相近，习相远。
2. 苟不教，性乃迁。教之道，贵以专。
3. 昔孟母，择邻处。子不学，断机杼。
4. 窦燕山，有义方。教五子，名俱扬。
5. 养不教，父之过。教不严，师之惰。
6. 子不学，非所宜。幼不学，老何为。
7. 玉不琢，不成器。人不学，不知义。
8. 为人子，方少时。亲师友，习礼仪。
9. 香九龄，能温席。孝于亲，所当执。
10. 融四岁，能让梨。悌于长，宜先知。
11. 首孝悌，次见闻。知某数，识某文。
12. 一而十，十而百。百而千，千而万。
13. 三才者，天地人。三光者，日月星。
14. 三纲者，君臣义。父子亲，夫妇顺。
15. 曰春夏，曰秋冬。此四时，运不穷。
16. 曰南北，曰西东。此四方，应乎中。
17. 曰水火，木金土。此五行，本乎数。
18. 曰仁义，礼智信。此五常，不容紊。
19. 稻粱菽，麦黍稷。此六谷，人所食。
20. 马牛羊，鸡犬豕。此六畜，人所饲。
21. 曰喜怒，曰哀惧。爱恶欲，七情具。
22. 匏土革，木石金。丝与竹，乃八音。
23. 高曾祖，父而身。身而子，子而孙。
24. 自子孙，至玄曾。乃九族，人之伦。
25. 父子恩，夫妇从。兄则友，弟则恭。
26. 长幼序，友与朋。君则敬，臣则忠。
27. 此十义，人所同。
28. 凡训蒙，须讲究。详训诂，明句读。
29. 为学者，必有初。小学终，至四书。
30. 论语者，二十篇。群弟子，记善言。
31. 孟子者，七篇止。讲道德，说仁义。
32. 作中庸，子思笔。中不偏，庸不易。
33. 作大学，乃曾子。自修齐，至平治。
34. 孝经通，四书熟。如六经，始可读。
35. 诗书易，礼春秋。号六经，当讲求。
36. 有连山，有归藏。有周易，三易详。
37. 有典谟，有训诰。有誓命，书之奥。
38. 我周公，作周礼。著六官，存治体。
39. 大小戴，注礼记。述圣言，礼乐备。
40. 曰国风，曰雅颂。号四诗，当讽咏。
41. 诗既亡，春秋作。寓褒贬，别善恶。
42. 三传者，有公羊。有左氏，有谷梁。
43. 经既明，方读子。撮其要，记其事。
44. 五子者，有荀扬。文中子，及老庄。
45. 经子通，读诸史。考世系，知始终。
46. 自羲农，至黄帝。号三皇，居上世。
47. 唐有虞，号二帝。相揖逊，称盛世。
48. 夏有禹，商有汤。周武王，称三王。
49. 夏传子，家天下。四百载，迁夏社。
50. 汤伐夏，国号商。六百载，至纣亡。
51. 周武王，始诛纣。八百载，最长久。
52. 周辙东，王纲坠。逞干戈，尚游说。
53. 始春秋，终战国。五霸强，七雄出。
54. 嬴秦氏，始兼并。传二世，楚汉争。
55. 高祖兴，汉业建。至孝平，王莽篡。
56. 光武兴，为东汉。四百年，终于献。
57. 魏蜀吴，争汉鼎。号三国，迄两晋。
58. 宋齐继，梁陈承。为南朝，都金陵。
59. 北元魏，分东西。宇文周，与高齐。
60. 迨至隋，一土宇。不再传，失统绪。
61. 唐高祖，起义师。除隋乱，创国基。
62. 二十传，三百载。梁灭之，国乃改。
63. 梁唐晋，及汉周。称五代，皆有由。
64. 炎宋兴，受周禅。十八传，南北混。
65. 辽与金，帝号纷，迨灭辽，宋犹存。
66. 至元兴，金绪歇，有宋世，一同灭，
67. 并中国，兼戎狄，九十年，国祚废。
68. 明太祖，久亲师，传建文，方四祀。
69. 迁北京，永乐嗣，迨崇祯，煤山逝。
70. 清太祖，膺景命，靖四方，克大定。
71. 至宣统，乃大同，十二世，清祚终。
72. 读史者，考实录，通古今，若亲目。
73. 口而诵，心而惟，朝于斯，夕于斯。
74. 昔仲尼，师项橐，古圣贤，尚勤学。
75. 赵中令，读鲁论，彼既仕，学且勤。
76. 披蒲编，削竹简。彼无书，且知勉。
77. 头悬梁，锥刺股。彼不教，自勤苦。
78. 如囊萤，如映雪，家虽贫，学不缀。
79. 如负薪，如挂角，身虽劳，犹苦卓。
80. 苏老泉，二十七，始发愤，读书籍。
81. 彼既老，犹悔迟。尔小生，宜早思。
82. 若梁灏，八十二，对大廷，魁多士。
83. 彼既成，众称异。尔小生，宜立志。
84. 莹八岁，能咏诗。泌七岁，能赋棋。
85. 彼颖悟，人称奇。尔幼学，当效之。
86. 蔡文姬，能辨琴。谢道韫，能咏吟。
87. 彼女子，且聪敏。尔男子，当自警。
88. 唐刘晏，方七岁，举神童，作正字。
89. 彼虽幼，身己仕。尔幼学，勉而致。
90. 有为者，亦若是。犬守夜，鸡司晨。
91. 苟不学，曷为人！蚕吐丝，蜂酿蜜。
92. 人不学，不如物。
93. 幼而学，壮而行，上致君，下泽民。
94. 扬名声，显父母，光于前，裕于后。
95. 人遗子，金满籝。我教子，惟一经。
96. 勤有功，戏无益。戒之哉，宜勉力。

## 章太炎〈字炳麟〉先生的《三字经》增订本

1. 人之初，性本善。性相近，习相远。
2. 苟不教，性乃迁。教之道，贵以专。
3. 昔孟母，择邻处。子不学，断机杼。
4. 窦燕山，有义方。教五子，名俱扬。
5. 养不教，父之过。教不严，师之惰。
6. 子不学，非所宜。幼不学，老何为。
7. 玉不琢，不成器。人不学，不知义。
8. 为人子，方少时。亲师友，习礼仪。
9. 香九龄，能温席。孝于亲，所当执。
10. 融四岁，能让梨。弟于长，宜先知。
11. 首孝悌，次见闻。知某数，识某文。
12. 一而十，十而百。百而千，千而万。
13. 三才者，天地人。三光者，日月星。
14. 三纲者，君臣义。父子亲，夫妇顺。
15. 曰春夏，曰秋冬。此四时，运不穷。
16. 曰南北，曰西东。此四方，应乎中。
17. 曰水火，木金土。此五行，本乎数。
18. 曰仁义，礼智信。此五常，不容紊。
19. 稻粱菽，麦黍稷。此六谷，人所食。
20. 马牛羊，鸡犬豕。此六畜，人所饲。
21. 曰喜怒，曰哀惧。爱恶欲，七情具。
22. 青赤黄，及黑白。此五色，目所识。
23. 酸苦甘，及辛咸。此五味，口所含。
24. 膻焦香，及腥朽。此五臭，鼻所嗅。
25. 匏土革，木石金。丝与竹，乃八音。
26. 曰平上，曰去入。此四声，宜调协。
27. 高曾祖，父而身。身而子，子而孙。
28. 自子孙，至玄曾。乃九族，人之伦。
29. 父子恩，夫妇从。兄则友，弟则恭。
30. 长幼序，友与朋。君则敬，臣则忠。
31. 此十义，人所同。当师叙，勿违背。
32. 斩齐衰，大小功。至缌麻，五服终。
33. 礼乐射，御书数。古六艺，今不具。
34. 惟书学，人共遵。既识字，讲说文。
35. 有古文，大小篆。隶草继，不可乱。
36. 若广学，惧其繁。但略说，能知原。
37. 凡训蒙，须讲究。详训诂，明句读。
38. 为学者，必有初。小学终，至四书。
39. 论语者，二十篇。群弟子，记善言。
40. 孟子者，七篇止。讲道德，说仁义。
41. 作中庸，子思笔。中不偏，庸不易。
42. 作大学，乃曾子。自修齐，至平治。
43. 孝经通，四书熟。如六经，始可读。
44. 诗书易，礼春秋。号六经，当讲求。
45. 有连山，有归藏。有周易，三易详。
46. 有典谟，有训诰。有誓命，书之奥。
47. 我周公，作周礼。著六官，存治体。
48. 大小戴，注礼记。述圣言，礼乐备。
49. 曰国风，曰雅颂。号四诗，当讽咏。
50. 诗既亡，春秋作。寓褒贬，别善恶。
51. 三传者，有公羊。有左氏，有谷梁。
52. 经既明，方读子。撮其要，记其事。
53. 五子者，有荀扬。文中子，及老庄。
54. 经子通，读诸史。考世系，知始终。
55. 自羲农，至黄帝。号三皇，居上世。
56. 唐有虞，号二帝。相揖逊，称盛世。
57. 夏有禹，商有汤。周武王，称三王。
58. 夏传子，家天下。四百载，迁夏社。
59. 汤伐夏，国号商。六百载，至纣亡。
60. 周武王，始诛纣。八百载，最长久。
61. 周辙东，王纲坠。逞干戈，尚游说。
62. 始春秋，终战国。五霸强，七雄出。
63. 嬴秦氏，始兼并。传二世，楚汉争。
64. 高祖兴，汉业建。至孝平，王莽篡。
65. 光武兴，为东汉。四百年，终于献。
66. 魏蜀吴，争汉鼎。号三国，迄两晋。
67. 宋齐继，梁陈承。为南朝，都金陵。
68. 北元魏，分东西。宇文周，与高齐。
69. 迨至隋，一土宇。不再传，失统绪。
70. 唐高祖，起义师。除隋乱，创国基。
71. 二十传，三百载。梁灭之，国乃改。
72. 梁唐晋，及汉周。称五代，皆有由。
73. 炎宋兴，受周禅。十八传，南北混。
74. 辽与金，皆称帝。元灭金，绝宋世。
75. 舆图广，超前代。九十年，国祚废。
76. 太祖兴，国大明。号洪武，都金陵。
77. 迨成祖，迁燕京。十六世，至崇祯。
78. 权阉肆，寇如林。李闯出，神器焚。
79. 清世祖，膺景命。靖四方，克大定。
80. 由康雍，历乾嘉。民安富，治绩夸。
81. 道咸间，变乱起。始英法，扰都鄙。
82. 同光后，宣统弱。传九帝，满清殁。
83. 革命兴，废帝制。立宪法，建民国。
84. 古今史，全在兹。载治乱，知兴衰。
85. 史虽繁，读有次。史记一，汉书二。
86. 后汉三，国志四。兼证经，参通鉴。
87. 读史者，考实录。通古今，若亲目。
88. 昔仲尼，师项橐。古圣贤，尚勤学。
89. 赵中令，读鲁论。彼既仕，学且勤。
90. 披蒲编，削竹简。彼无书，且知勉。
91. 头悬梁，锥刺股。彼不教，自勤苦。
92. 如囊萤，如映雪。家虽贫，学不辍。
93. 如负薪，如挂角。身虽劳，犹苦卓。
94. 苏老泉，二十七。始发愤，读书籍。
95. 彼既老，犹悔迟。尔小生，宜早思。
96. 若梁灏，八十二。对大廷，魁多士。
97. 彼既成，众称异。尔小生，宜立志。
98. 莹八岁，能咏诗。泌七岁，能赋棋。
99. 彼颖悟，人称奇。尔幼学，当效之。
100. 蔡文姬，能辩琴。谢道韫，能咏吟。
101. 彼女子，且聪敏。尔男子，当自警。
102. 唐刘晏，方七岁。举神童，作正字。
103. 口而诵，心而惟。朝于斯，夕于斯。
104. 晏虽幼，身已仕。有为者，亦若是。
105. 犬守夜，鸡司晨。苟不学，曷为人。
106. 蚕吐丝，蜂酿蜜。人不学，不如物。
107. 幼而学，壮而行。上致君，下泽民。
108. 扬名声，显父母。光于前，裕于后。
109. 人遗子，金满赢。我教子，唯一经。
110. 勤有功，戏无益。戒之哉，宜勉力。
